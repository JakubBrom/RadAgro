Osevní postupy a plodiny
========================

Přenos radioaktivní kontaminace v biomase
-----------------------------------------

V biomase rostlin dochází v průběhu jejich života k akumulaci
radionuklidů. Množství kontaminantu, který je akumulován rostlinou
závisí na mnoha faktorech, jako je druh rostliny, její fyziologická
kondice, půdní prostředí, vodní režim apod. Pro účely programu
RadHydro byl pro výpočet akumulace radionuklidu v biomase rostlin
použit jednoduchý přístup, který předpokládá homogenní akumulaci
radionuklidu v jednotlivých druzích rostlin, bez ohledu na půdní
prostředí a další faktory. Relativní míra akumulace radionuklidu v
rostlině je vyjádřena specifickým transferovým koeficientem
:math:`T_k \ (m^{2}\cdot kg^{-1})` pro konkrétní radionuklid. Měrná
aktivita porostu (:math:`A_p; \ Bq.kg^{-1}`) je součinem celkové měrné
aktivity (:math:`A_t; \ Bq.m^{-2}`) a transferového koeficientu:

.. math::

    A_p=T_k \cdot A_t

Snížení celkové měrné aktivity plochy na základě odstranění biomasy
porostů při sklizni je vypočteno se zahrnutím sušiny nadzemní biomasy
rostlin vypočtené pro termín sklizně konkrétní plodiny:

.. math::

    A_{t[i+1]} = A_{t[i]} - A_{p[i]} D_{w[i]}

kde :math:`Dw` je sušina dané plodiny v :math:`kg.m^{-2}`.
